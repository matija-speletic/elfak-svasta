3.07 Za zadatu matricu 16-bitnih elemenata, smeštenu u memoriji po vrstama počevši od adrese MAT, odrediti koji od "pojaseva" prikazanih na slici ima maksimalan zbir (16-bitni) i smestiti taj zbir na lokaciju ZBIR. Matrica je kvadratna, a 8-bitna dimenzija je smeštena na lokaciji N.

2.12 Napisati proceduru na asemblerskom jeziku za prevođenje niza ASCII karaktera određene dužine koji se sastoji samo od dekadnih cifara u neoznačeni 16-bitni broj. Parametri procedure su adresa niza i broj elemenata, dok se rezultat vraća preko registra AX. U glavnom programu korišćenjem ove procedure odrediti vrednost izraza zadatog kao niz ASCII karaktera počevši od adrese EXPR. Ovaj niz karaktera može da sadrži dekadne cifre i karaktere '+' i '-'. Kraj niza određen je karakterom '='. Između karaktera '+' i/ili '-' mora se nalaziti bar jedna cifra. Izračunatu 16-bitnu vrednost izraza smestiti na lokaciju VAL.

4.01 Na jeziku C napisati program koji učitava sa tastature jednu liniju teksta. Tekst se sastoji od reči koje su međusobno razdvojene tačno jednim blanko karakterom. Nema drugih karaktera u tekstu. Program treba da prebroji reči koje se sastoje samo od velikih slova i taj broj da prikaže na ekranu. Za pronalaženje granica pojedine reči koristiti proceduru na asemblerskom jeziku koja ima ulazne parametre: početnu adresu teksta, redni broj reči koja se traži, adresu za smeštanje indeksa početka reči i adresu za smeštanje indeksa kraja reči. Sve pobrojane parametre prenositi preko steka. Procedura preko registra EAX vraća 0 ako u tekstu ne postoji reč sa zadatim rednim brojem a 1 ukoliko je uspešno pronašla reč. Za ispitivanje pronađene reči i eventualno uvećavanje brojača u glavnom programu koristiti asemblerski isečak.

3.16 Napisati proceduru na asemblerskom jeziku koja izračunava 32-bitni zbir samo pozitivnih elemenata iz 16-bitnog niza. Adresu niza, ukupan broj elemenata i vrednost zbira prenositi preko steka. U glavnom programu je zadata matrica 16b označenih elemenata dimenzija zapamćenih na šesnaestobitnim lokacijama N i M. Koristeći napisanu proceduru, na lokaciju ZBIR upisati zbir pozitivnih elemenata iz poslednje među vrstama matrice koje počinju negativnim brojem. Smatrati da bar jedna vrsta u matrici počinje negativnim brojem. Nije dozvoljeno korišćenje pomoćnih promenljivih.

2.24 Na lokaciji TEKST dat je niz karaktera koji predstavlja rečenice koje se sastoje od reči. Reči su razdvojene jednim ili sa više blanko karaktera. Rečenice se završavaju tačkom. Kraj teksta označen je znakom '$'. Napisati asemblerski program koji će zadati tekst transformisati po sledećim pravilima: svaka rečenica počinje velikim slovom; između svake dve reči nalazi se tačno jedan blanko znak. Transformisani tekst treba da se nalazi na istoj lokaciji gde i izvorni, i takođe treba da se završava znakom '$'.